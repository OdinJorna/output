<!doctype html>
<html>
<head>
<meta http-equiv="Content-Type" content="text/html;charset=utf-8" />
<meta name="generator" content="TiddlyWiki" />
<meta name="tiddlywiki-version" content="5.3.3" />
<meta name="viewport" content="width=device-width, initial-scale=1.0" />
<meta name="apple-mobile-web-app-capable" content="yes" />
<meta name="apple-mobile-web-app-status-bar-style" content="black-translucent" />
<meta name="mobile-web-app-capable" content="yes"/>
<meta name="format-detection" content="telephone=no">
<link id="faviconLink" rel="shortcut icon" href="favicon.ico">
<link rel="stylesheet" href="static.css">
<title>De vervloekte stad: Odin's Fantasy wereld — Vol verhalen en shit</title>
</head>
<body class="tc-body">
<div class="tc-sidebar-scrollable" style="overflow: auto;">
<div class="tc-sidebar-header"><h1 class="tc-site-title">Let's play DnD bitches Wiki</h1></div>
<div class="tc-site-subtitle">De wondere wereld van Bronté</div>
<p><a class="tc-tiddlylink tc-tiddlylink-resolves" href="index.html">Terug naar homepage</a></p><h1 class="">Inhoudsopgave</h1><p><ul class=""><li><a class="tc-tiddlylink tc-tiddlylink-resolves" href="Cultuur.html">Culturen</a></li><li><a class="tc-tiddlylink tc-tiddlylink-resolves" href="Document.html">Documenten</a></li><li><a class="tc-tiddlylink tc-tiddlylink-resolves" href="Fauna.html">Fauna</a></li><li><a class="tc-tiddlylink tc-tiddlylink-resolves" href="Flora.html">Flora</a></li><li><a class="tc-tiddlylink tc-tiddlylink-resolves" href="Funga.html">Funga</a></li><li><a class="tc-tiddlylink tc-tiddlylink-resolves" href="Ingredient.html">Ingredient</a></li><li><a class="tc-tiddlylink tc-tiddlylink-resolves" href="Item.html">Item</a></li><li><a class="tc-tiddlylink tc-tiddlylink-resolves" href="Kaart.html">Kaarten</a></li><li><a class="tc-tiddlylink tc-tiddlylink-resolves" href="Land.html">Landen</a></li><li><a class="tc-tiddlylink tc-tiddlylink-resolves" href="Landschap.html">Landschap</a></li><li><a class="tc-tiddlylink tc-tiddlylink-resolves" href="Lore.html">Lore</a></li><li><a class="tc-tiddlylink tc-tiddlylink-resolves" href="Organisatie.html">Organisatie</a></li><li><a class="tc-tiddlylink tc-tiddlylink-resolves" href="Pantheon.html">Pantheon</a></li><li><a class="tc-tiddlylink tc-tiddlylink-resolves" href="Persoon.html">Personen</a></li><li><a class="tc-tiddlylink tc-tiddlylink-resolves" href="Plek.html">Plekken</a></li><li><a class="tc-tiddlylink tc-tiddlylink-resolves" href="Stad.html">Steden</a></li><li><a class="tc-tiddlylink tc-tiddlylink-resolves" href="Volk.html">Volkeren</a></li><li><a class="tc-tiddlylink tc-tiddlylink-resolves" href="Wapen.html">Wapens</a></li></ul></p>
</div>


<section class="tc-story-river tc-static-story-river">
<p><div class="tc-tiddler-frame tc-tiddler-view-frame tc-tiddler-exists  tc-tagged-Lore tc-tagged-Write%2FHeeft%20foto%20nodig" data-tags="Lore [[Write/Heeft foto nodig]]" data-tiddler-title="De vervloekte stad" role="article">



<div class="tc-tiddler-title"><div class="tc-titlebar"><span class="tc-tiddler-controls"><button aria-expanded="false" aria-label="more" class="tc-btn-invisible tc-btn-%24%3A%2Fcore%2Fui%2FButtons%2Fmore-tiddler-actions" title="More actions"></button><div class=" tc-reveal" hidden="true"></div><button aria-label="Add note" class="tc-btn-invisible tc-btn-%24%3A%2Fbenwebber%2Fnotes%2Fdnd%2Fui%2FButtons%2Fadd-note" title="Add note"></button><span class=" tc-reveal"><button aria-label="This tiddler is public, make it private" class="tc-btn-invisible tc-btn-%24%3A%2Fbenwebber%2FtoggleBtn%2Fdnd%2Fui%2FButtons%2Fplayer-edition" title="This tiddler is public, make it private"></button></span><button aria-label="edit" class="tc-btn-invisible tc-btn-%24%3A%2Fcore%2Fui%2FButtons%2Fedit" title="Edit this tiddler"></button><button aria-label="close" class="tc-btn-invisible tc-btn-%24%3A%2Fcore%2Fui%2FButtons%2Fclose" title="Close this tiddler"></button></span><span><h2 class="tc-title">De vervloekte stad</h2></span></div><div class="tc-tiddler-info tc-popup-handle tc-reveal" hidden="true"></div></div><div class="tc-reveal"></div><div class=" tc-reveal"><div class="tc-subtitle"><a class="tc-tiddlylink tc-tiddlylink-missing" href=".html"></a> 16th December 2023 at 12:37pm </div></div><div class=" tc-reveal"><div class="tc-tags-wrapper"><span class="tc-tag-list-item" data-tag-title="Lore"><span aria-expanded="false" class="tc-tag-label tc-btn-invisible" draggable="true" style="fill:#383e49;color:#383e49;">Lore</span><span class="tc-drop-down tc-reveal" hidden="true"></span></span><span class="tc-tag-list-item" data-tag-title="Write/Heeft foto nodig"><span aria-expanded="false" class="tc-tag-label tc-btn-invisible" draggable="true" style="fill:#383e49;color:#383e49;">Write/Heeft foto nodig</span><span class="tc-drop-down tc-reveal" hidden="true"></span></span></div></div>










<span class=" tc-reveal" hidden="true"></span>

<p style="text-align:right;font-style:italic;">Geschreven door <a class="tc-tiddlylink tc-tiddlylink-resolves" href="Albus%2520van%2520Zwartewater.html">Albus van Zwartewater</a> op 817 p.b..</p>





<div class="tc-tiddler-body tc-reveal"><p><a class="tc-tiddlylink tc-tiddlylink-resolves" href="Benzakota.html">Benzakota</a> was ooit één van de grootste steden die Ertza ooit gekend heeft. In korte tijd groeide het van een kleine nederzetting tot een grootste stad, al zouden sommigen de term stad genereus vinden. Door de expansie in zo'n korte tijd, werd Benzakota ook wel de Sloppen hoofdstad genoemd. Benzakota is interessant juist vanwege deze aparte ontstaansgeschiedenis: overgenomen door schepen vol vrijgemaakte slaven uit westelijke eilanden die onder leiding van Benzia een nieuw bestaan zochten in de jungles in het oosten.</p><p>Benzia en haar raadgevers stonden voor een onmogelijke opgave: Hoe stamp je genoeg woningen en gebouwen uit de grond voor alle inwoners; iets wat andere steden honderden jaren door organische groei doen. Benzia sloot een deal met de orc clans uit het bos, die hen leerden op de Pridoni te jagen. Hun exoskelet werd gebruikt als huisvesting en hun vlees was een belangrijke bron van voedsel in de beginjaren, toen de productie van boerderijen nog op gang moest komen. Deze orc clans zullen zeer waarschijnlijk in het begin ook ingehuurd zijn om de vele gebouwen te helpen bouwen.</p><p>Daarnaast vielen vele hectares aan bos prooi aan de scherpe kant van de bijl. Benzakota kent geen stenen bouwtraditie, wat ertoe heeft geleid dat tijdens archeologische tochten er vooral exoskeletten worden gevonden. Toch weten we van enkele gevonden funderingen dat ook veel houten gebouwen waren, vooral grote gebouwen werden gemaakt van hout, waar exoskeletten tekort kwamen in ruimte. </p><p>Nog fascinerender dan het ontstaan is misschien wel de ondergang van de stad. Zo snel dat het werd opgebouwd, zo snel dat het ten onder ging en instortte in populatie. Het is een mysterie dat vele historici in hun greep hebben gehouden.</p><h2 class="">Een vloek die nog eeuwen zou blijven hangen</h2><p>Laten we beginnen bij de feiten die we met grote zekerheid weten. In het 31e jaar van het rijk werd het belaagd door een sprinkhanenplaag, wat tot mislukte oogsten leidde. Vanuit verslagen uit Kukumer weten we dat er grote hoeveelheden eten werd verstuurd naar Benzakota om de voedseltekorten te dimmen (de grote winsten die werden opgestreken door drie families in Kukumer stelden hen in staat om de macht te grijpen toen het rijk uiteenviel, een jaar later). De sociale onrust die ontstond door tekorten aan eten, werd onderdrukt door het leger terug te halen en demonstraties uiteen te slaan.</p><p>De onrust werd groter toen er mensen onder de grote druk mentaal braken. Er zijn meerdere geschreven geslagen uit dagboeken en wachters rapporten over inwoners die roes anderen aanvielen en probeerden op te eten. De sprinkhanenziekte noemde men dit, al is het zeer waarschijnlijk dat deze vormen van kannibalisme een uiterste poging was om tot voedsel te komen.</p><p>Het stationeren van het leger deed het probleem van te weinig eten niet verbeteren, helemaal niet toen het jaar erop de oogst opnieuw mislukte. Dit keer greep het leger niet in toen de inwoners in opstand kwamen, en werd Benzia van de troon gezet. </p><p>Weinig is bekend van de politieke situatie in Benzakota direct na de val van Benzia als keizerin. Wel weten we dat haar erfgenamen met elkaar in gevecht gingen om de troon, en dat er pogingen werden gedaan om de afgesplinterde delen van het rijk terug te veroveren. Gezien de summiere successen en de totale dissolutie van het rijk niet veel later, kunnen we aannemen dat de lokale situatie in Benzakota niet verbeterde.</p><p>Het eerste jaar post Benzia kent grote volksverhuizingen, wanneer de inwoners van Benzakota vertrekken naar andere oorden. Veel keren terug naar eilanden waar men hun oorsprong vindt, maar een grote groep ex-slaafgemaakte wilt niet terugkeren naar de plek waar ze juist aan ontsnapt zijn, en emigreert grote afstanden. Een deel daarvan is naar de Savanah van Newara vertrokken, anderen vertrokken naar het noorden naar één van de stadstaten in de regio dat nu Lampascus heet.</p><h2 class="">Benzakota’s erfenis</h2><p>Er zijn in de eeuwen erna meerdere pogingen geweest om de stad opnieuw leven in te blazen. Toen Riswarkan tijdens haar grote overwinningstocht in 88 p.b. door de jungle trok, wilde ze van Benzakota haar troonstad maken. Maar nadat haar grootste paleis was opgeleverd, werd het door de aarde opgeslokt, met een groot deel van haar entourage. Ze is daarna nooit meer terug geweest.</p><p>In 178 p.b. werd Benzakota en de regio eromheen ingelijfd als kolonie van Kukumer onder leiding van Muro Himoto de slimme, maar meerdere tegenslagen weerhielden de Kukumers ervan om er echt te aarden. Na slechts 7 jaar was men alweer vertrokken.</p><p>Piahar Wharama probeerde het in 277 p.b. opnieuw als leider van de herfstcoalitie, maar ook hij was na 3 jaar alweer vertrokken. In zijn dagboek beschrijft hij: “Benzakota is de plek waar dromen, ambities en wil sterven, en waar alleen personen zonder ziel overblijven.”</p><p>Na deze pogingen is de legende van de vloek van Benzakota zo gaan leven, dat geen enkele mogendheid nog heeft geprobeerd om Benzakota te herstarten. Hierdoor is Benzakota een archeologische schat voor studenten van geschiedenis die er meer willen leren over onze voorouders, en de gebeurtenissen die hun leven vormgeven. Maar kijk uit voor je gaat, de vloek is er nog steeds!
</p></div>


</div></p>
</section>
</body>
</html>


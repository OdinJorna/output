<!doctype html>
<html>
<head>
<meta http-equiv="Content-Type" content="text/html;charset=utf-8" />
<meta name="generator" content="TiddlyWiki" />
<meta name="tiddlywiki-version" content="5.3.3" />
<meta name="viewport" content="width=device-width, initial-scale=1.0" />
<meta name="apple-mobile-web-app-capable" content="yes" />
<meta name="apple-mobile-web-app-status-bar-style" content="black-translucent" />
<meta name="mobile-web-app-capable" content="yes"/>
<meta name="format-detection" content="telephone=no">
<link id="faviconLink" rel="shortcut icon" href="favicon.ico">
<link rel="stylesheet" href="static.css">
<title>Entry 27 - Man bijt man: Odin's Fantasy wereld — Vol verhalen en shit</title>
</head>
<body class="tc-body">
<div class="tc-sidebar-scrollable" style="overflow: auto;">
<div class="tc-sidebar-header"><h1 class="tc-site-title">Let's play DnD bitches Wiki</h1></div>
<div class="tc-site-subtitle">De wondere wereld van Bronté</div>
<p><a class="tc-tiddlylink tc-tiddlylink-resolves" href="index.html">Terug naar homepage</a></p><h1 class="">Inhoudsopgave</h1><p><ul class=""><li><a class="tc-tiddlylink tc-tiddlylink-resolves" href="Cultuur.html">Culturen</a></li><li><a class="tc-tiddlylink tc-tiddlylink-resolves" href="Document.html">Documenten</a></li><li><a class="tc-tiddlylink tc-tiddlylink-resolves" href="Fauna.html">Fauna</a></li><li><a class="tc-tiddlylink tc-tiddlylink-resolves" href="Flora.html">Flora</a></li><li><a class="tc-tiddlylink tc-tiddlylink-resolves" href="Funga.html">Funga</a></li><li><a class="tc-tiddlylink tc-tiddlylink-resolves" href="Ingredient.html">Ingredient</a></li><li><a class="tc-tiddlylink tc-tiddlylink-resolves" href="Item.html">Item</a></li><li><a class="tc-tiddlylink tc-tiddlylink-resolves" href="Kaart.html">Kaarten</a></li><li><a class="tc-tiddlylink tc-tiddlylink-resolves" href="Land.html">Landen</a></li><li><a class="tc-tiddlylink tc-tiddlylink-resolves" href="Landschap.html">Landschap</a></li><li><a class="tc-tiddlylink tc-tiddlylink-resolves" href="Lore.html">Lore</a></li><li><a class="tc-tiddlylink tc-tiddlylink-resolves" href="Organisatie.html">Organisatie</a></li><li><a class="tc-tiddlylink tc-tiddlylink-resolves" href="Pantheon.html">Pantheon</a></li><li><a class="tc-tiddlylink tc-tiddlylink-resolves" href="Persoon.html">Personen</a></li><li><a class="tc-tiddlylink tc-tiddlylink-resolves" href="Plek.html">Plekken</a></li><li><a class="tc-tiddlylink tc-tiddlylink-resolves" href="Stad.html">Steden</a></li><li><a class="tc-tiddlylink tc-tiddlylink-resolves" href="Volk.html">Volkeren</a></li><li><a class="tc-tiddlylink tc-tiddlylink-resolves" href="Wapen.html">Wapens</a></li></ul></p>
</div>


<section class="tc-story-river tc-static-story-river">
<p><div class="tc-tiddler-frame tc-tiddler-view-frame tc-tiddler-exists dagboek tc-tagged-Alfreds%20dagboek" data-tags="[[Alfreds dagboek]]" data-tiddler-title="Entry 27 - Man bijt man" role="article">



<div class="tc-tiddler-title"><div class="tc-titlebar"><span class="tc-tiddler-controls"><button aria-expanded="false" aria-label="more" class="tc-btn-invisible tc-btn-%24%3A%2Fcore%2Fui%2FButtons%2Fmore-tiddler-actions" title="More actions"></button><div class=" tc-reveal" hidden="true"></div><button aria-label="Add note" class="tc-btn-invisible tc-btn-%24%3A%2Fbenwebber%2Fnotes%2Fdnd%2Fui%2FButtons%2Fadd-note" title="Add note"></button><span class=" tc-reveal"><button aria-label="This tiddler is public, make it private" class="tc-btn-invisible tc-btn-%24%3A%2Fbenwebber%2FtoggleBtn%2Fdnd%2Fui%2FButtons%2Fplayer-edition" title="This tiddler is public, make it private"></button></span><button aria-label="edit" class="tc-btn-invisible tc-btn-%24%3A%2Fcore%2Fui%2FButtons%2Fedit" title="Edit this tiddler"></button><button aria-label="close" class="tc-btn-invisible tc-btn-%24%3A%2Fcore%2Fui%2FButtons%2Fclose" title="Close this tiddler"></button></span><span><h2 class="tc-title">Entry 27 - Man bijt man</h2></span></div><div class="tc-tiddler-info tc-popup-handle tc-reveal" hidden="true"></div></div><div class="tc-reveal"></div><div class=" tc-reveal"><div class="tc-subtitle"><a class="tc-tiddlylink tc-tiddlylink-missing" href=".html"></a> 30th January 2024 at 1:08pm </div></div><div class=" tc-reveal"><div class="tc-tags-wrapper"><span class="tc-tag-list-item" data-tag-title="Alfreds dagboek"><span aria-expanded="false" class="tc-tag-label tc-btn-invisible" draggable="true" style="fill:#383e49;color:#383e49;">Alfreds dagboek</span><span class="tc-drop-down tc-reveal" hidden="true"></span></span></div></div>










<span class=" tc-reveal" hidden="true"></span>





<div class="tc-tiddler-body tc-reveal"><p>Gewapend met deze nieuwe informatie (voor Odin: er ís geen monster van het Kreupelbos, het is een plot van Barend) vertrokken naar het Kreupelbos. Te paard, helaas, dus ik stond de hele reis bol van de zenuwen. Gelukkig kwam de dorre bosrand al snel in zicht. Ook in zicht kwam een stapel verbleekte botten. Een kort sporenonderzoek met Tanddrager als assistent bevestigt mijn vermoedens: mensenbotten. Onnatuurlijke dood. Nauwkeurig opgestapeld na overlijden. Moordwapen: stevige kaken. Vlakbij de botten vonden we een oud tehuis voor volgers van Ebullio was geweest. Statig en groot, maar ook leeg, oud en verweerd. Net als mijn ex-collega’s van Historische Magologie, ha ha.</p><p>Hoe verder we het bos in gaan, hoe meer botten we tegenkomen. Vastgespijkerd aan takken, opgestapeld op open plekken. Uiteindelijk komen we bij een gebouw uit waar zeven lijken aan de bomen hangen. De omgeving ziet er horror-achtig maar verlaten uit, maar het kundig oog van Tanddrager ziet voetsporen. En dan: een statige man loopt vanuit de binnenplaats op Pilos af en stelt zich voor: Herr Bolner. Onze gastheer.</p><p>Mijn compagnons maken het zich gemakkelijk in de eetkamerstoelen, maar mijn achterdocht is groter dan mijn eetlust. Onze gastheer bleek echter niet gediend van vragen. Hij staat onmiddelijk op en raakt mij hard tegen het hoofd. Het komende uur verbijt ik mijn tong terwijl de rest Bolners verzoek bespreekt: inbreken in een nabije tempelruïne. Een deal wordt gemaakt, en wij vertrekken richting de verborgen tempel van de magie-Godin. Eenmaal aangekomen blijken de poorten potdicht, maar het slot heeft ruimte voor 2 magische dolken. Curieus.</p><p>Daarna, lezer: chaos. Uit het niets springt onze gastheer op ons af, geflankeerd door twee bondgenoten. Vampiers, weten wij. Oberndorff grijpt mij en steekt me lelijk, maar ik raak hem terug met de speer en Pilos weet hem van mij af te duwen. Tanddrager laat zich heldhaftig vallen op Bolner, en Patros en Rianne duelleren met Dumonceau. Het gevecht is hevig, en voor het eerst vallen onze barbaren zwaargewond neer. Ook ik verlies het bewustzijn, en de vampieren overmeesteren ons allen - behalve Mia, die de tempel in vlucht.
</p></div>



</div></p>
</section>
</body>
</html>


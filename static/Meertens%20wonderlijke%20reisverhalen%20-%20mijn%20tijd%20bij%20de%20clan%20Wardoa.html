<!doctype html>
<html>
<head>
<meta http-equiv="Content-Type" content="text/html;charset=utf-8" />
<meta name="generator" content="TiddlyWiki" />
<meta name="tiddlywiki-version" content="5.3.1" />
<meta name="viewport" content="width=device-width, initial-scale=1.0" />
<meta name="apple-mobile-web-app-capable" content="yes" />
<meta name="apple-mobile-web-app-status-bar-style" content="black-translucent" />
<meta name="mobile-web-app-capable" content="yes"/>
<meta name="format-detection" content="telephone=no">
<link id="faviconLink" rel="shortcut icon" href="favicon.ico">
<link rel="stylesheet" href="static.css">
<title>Meertens wonderlijke reisverhalen - mijn tijd bij de clan Wardoa: Odin's Fantasy wereld — Vol verhalen en shit</title>
</head>
<body class="tc-body">
<div class="tc-sidebar-scrollable" style="overflow: auto;">
<div class="tc-sidebar-header"><h1 class="tc-site-title">Let's play DnD bitches Wiki</h1></div>
<div class="tc-site-subtitle">De wondere wereld van Bronté</div>
<p><a class="tc-tiddlylink tc-tiddlylink-resolves" href="index.html">Terug naar homepage</a></p><h1 class="">Inhoudsopgave</h1><p><ul class=""><li><a class="tc-tiddlylink tc-tiddlylink-resolves" href="Cultuur.html">Culturen</a></li><li><a class="tc-tiddlylink tc-tiddlylink-resolves" href="Document.html">Documenten</a></li><li><a class="tc-tiddlylink tc-tiddlylink-resolves" href="Fauna.html">Fauna</a></li><li><a class="tc-tiddlylink tc-tiddlylink-resolves" href="Flora.html">Flora</a></li><li><a class="tc-tiddlylink tc-tiddlylink-resolves" href="Funga.html">Funga</a></li><li><a class="tc-tiddlylink tc-tiddlylink-resolves" href="Ingredient.html">Ingredient</a></li><li><a class="tc-tiddlylink tc-tiddlylink-resolves" href="Item.html">Item</a></li><li><a class="tc-tiddlylink tc-tiddlylink-resolves" href="Kaart.html">Kaarten</a></li><li><a class="tc-tiddlylink tc-tiddlylink-resolves" href="Land.html">Landen</a></li><li><a class="tc-tiddlylink tc-tiddlylink-resolves" href="Landschap.html">Landschap</a></li><li><a class="tc-tiddlylink tc-tiddlylink-resolves" href="Lore.html">Lore</a></li><li><a class="tc-tiddlylink tc-tiddlylink-resolves" href="Organisatie.html">Organisatie</a></li><li><a class="tc-tiddlylink tc-tiddlylink-resolves" href="Pantheon.html">Pantheon</a></li><li><a class="tc-tiddlylink tc-tiddlylink-resolves" href="Persoon.html">Personen</a></li><li><a class="tc-tiddlylink tc-tiddlylink-resolves" href="Plek.html">Plekken</a></li><li><a class="tc-tiddlylink tc-tiddlylink-resolves" href="Stad.html">Steden</a></li><li><a class="tc-tiddlylink tc-tiddlylink-resolves" href="Volk.html">Volkeren</a></li><li><a class="tc-tiddlylink tc-tiddlylink-resolves" href="Wapen.html">Wapens</a></li></ul></p>
</div>


<section class="tc-story-river tc-static-story-river">
<p><div class="tc-tiddler-frame tc-tiddler-view-frame tc-tiddler-exists  tc-tagged-Lore" data-tags="Lore" data-tiddler-title="Meertens wonderlijke reisverhalen - mijn tijd bij de clan Wardoa" role="article">



<div class="tc-tiddler-title"><div class="tc-titlebar"><span class="tc-tiddler-controls"><button aria-expanded="false" aria-label="more" class="tc-btn-invisible tc-btn-%24%3A%2Fcore%2Fui%2FButtons%2Fmore-tiddler-actions" title="More actions"></button><div class=" tc-reveal" hidden="true"></div><button aria-label="Add note" class="tc-btn-invisible tc-btn-%24%3A%2Fbenwebber%2Fnotes%2Fdnd%2Fui%2FButtons%2Fadd-note" title="Add note"></button><span class=" tc-reveal"><button aria-label="This tiddler is public, make it private" class="tc-btn-invisible tc-btn-%24%3A%2Fbenwebber%2FtoggleBtn%2Fdnd%2Fui%2FButtons%2Fplayer-edition" title="This tiddler is public, make it private"></button></span><button aria-label="edit" class="tc-btn-invisible tc-btn-%24%3A%2Fcore%2Fui%2FButtons%2Fedit" title="Edit this tiddler"></button><button aria-label="close" class="tc-btn-invisible tc-btn-%24%3A%2Fcore%2Fui%2FButtons%2Fclose" title="Close this tiddler"></button></span><span><h2 class="tc-title">Meertens wonderlijke reisverhalen - mijn tijd bij de clan Wardoa</h2></span></div><div class="tc-tiddler-info tc-popup-handle tc-reveal" hidden="true"></div></div><div class="tc-reveal"></div><div class=" tc-reveal"><div class="tc-subtitle"><a class="tc-tiddlylink tc-tiddlylink-missing" href=".html"></a> 5th October 2023 at 5:54pm </div></div><div class=" tc-reveal"><div class="tc-tags-wrapper"><span class="tc-tag-list-item" data-tag-title="Lore"><span aria-expanded="false" class="tc-tag-label tc-btn-invisible" draggable="true" style="background-color:;
fill:#383e49;
color:#383e49;">Lore</span><span class="tc-drop-down tc-reveal" hidden="true"></span></span></div></div>










<span class=" tc-reveal" hidden="true"></span>

<p style="text-align:right; font-style: italic;">Geschreven door <a class="tc-tiddlylink tc-tiddlylink-missing" href="Meerten%2520van%2520Groeg.html">Meerten van Groeg</a> op 22 deuzering 799.</p>





<div class="tc-tiddler-body tc-reveal"><p>Met een boot verlaat ik het stadje Onsten en zet koers naar mijn nieuwe bestemming. Ik vaar langs de kust, onder een stralende zon, naar het noorden. Want daar ligt het land waar ik al zo veel over heb gehoord: Newara. Na een paar uur varen kom ik aan in Membar, een kleine havenplaats. Daar word ik opgewacht door een vriendelijke man die mijn bagage op een ezel laadt. Ik krijg zelf ook een ezel toegewezen, een dier met doffe ogen en ronde oren. De kust is vlak, maar al snel wordt het landschap heuvelachtig en rotsachtig. Ik merk dat het rijden op een ezel niet erg comfortabel is, en ik zou graag even willen lopen, maar dat blijkt nog zwaarder te zijn. Ik ga dus maar weer dankbaar op de rug van het beest zitten.</p><p>Hoe hoger we komen, hoe harder de wind waait. Ik ben gewaarschuwd dat Newara een winderig land is, en dat de wind een belangrijke rol speelt in het leven van de mensen hier. Dat zal ik later nog ontdekken.</p><p>Na twee dagen reizen per ezel, bereiken we een klein dorp. Daar huur ik iemand in met een windbuggy, een soort karretje dat wordt voortgedreven door de wind. Hij zal me naar Wardoama brengen, het dorp waar ik te gast zal zijn bij een familie. Veel dorpen in Newara zijn vernoemd naar de stichter of de clan die er woont. Zo ga ik naar clan Wardoa in Wardoama, maar je kunt ook clan Pekera vinden in Pekerama.</p><p>De windbuggy scheurt over de glooiende heuvels van de savanne. De zon brandt op mijn huid. Ik dacht dat het rijden op een ezel oncomfortabel was, maar dit is nog erger. De buggy stuitert over stenen en gaten. Het voordeel is wel dat je veel sneller gaat.</p><p>Je kunt je voorstellen hoe blij ik was toen ik aankwam in Wardoama; mijn achterwerk kon eindelijk rusten. Ik werd hartelijk ontvangen door de familie die me onderdak zal bieden. Mijn eerste maaltijd was een soep van bonen en grondperen.</p><p>Op een avond, toen de wind voor het eerst sinds mijn aankomst ging liggen, renden alle dorpsbewoners naar de tempel. Dit stenen gebouw, bestaande uit meerdere plateaus die op elkaar gestapeld zijn, is een van de indrukwekkendste bouwwerken in de omgeving. Het is versierd met inkervingen, en er zijn kleine tunnels van ongeveer een vuist groot die door het gebouw lopen. Ik mocht getuige zijn van een ritueel dat daar plaatsvond. In koor spraken ze woorden die ik niet verstond, terwijl ze om een grote schaal liepen. Sommige mensen sneden met een mes in hun arm en lieten hun bloed in de schaal druppelen. Er werd magie bedreven en de wind begon weer te waaien. Het loeide en spookte, en de wind die door de tunnels blies zorgde voor een kakofonie van geluiden. Aan het einde van het ritueel ging iedereen weer terug naar huis, en was het bekende geluid van een loeiende wind terug.</p><p>Bloed speelt ook een grote rol bij het nemen van beslissingen. De afgelopen dagen kwamen er verschillende clans naar Wardoama die rondtrekken met hun vee en tenten. Er werd overlegd over de verdeling van het land, er werden goederen geruild en persoonlijke conflicten werden beslecht door de clanoudsten. Toen er op een gegeven moment geen overeenstemming werd bereikt, werden er bloedoffers gebracht door de betrokken partijen. De partij die het meeste bloed kon geven won dan het conflict. Een van de clanoudsten die ik sprak liet me trots haar littekens op haar arm zien. Dit is een teken van iemand die veel over heeft voor haar clan.</p><p>Het laatste evenement dat ik heb mogen meemaken was een crematie van een overleden persoon. Ik ben gewend dat dit soort momenten, een moment van verdriet en rouw zijn. Maar hier in Newara is de dood een moment om het leven te vieren. Er werd uitgebreid gegeten en gedanst. En de avond eindigde in een groot vreugdevuur waarin het lichaam werd verbrand. Het was pas later dat ik in bed lag, dat ik me realiseerde dat de wind afwezig was tijdens het hele feest, en pas weer aantrok nadat het hoogtepunt voorbij was.</p></div>



</div></p>
</section>
</body>
</html>

